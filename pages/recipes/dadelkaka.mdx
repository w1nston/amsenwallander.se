# Dadelkaka

## Ingredienser

### Torra

- 1/2 dl sesamfrön
- 1 dl kokosnötsmjöl
- 1 msk bakpulver
- 1 msk fiberhusk
- 1 tsk vaniljpulver
- ca 1/2 tsk salt

### Blöta

- 4 st ägg
- 2 dl kokta berlotti-bönor
- 2 dl cashewnötter
- 1 dl grädde

### Smaksättning

- 20 st dadlar _(medelstora)_
- 100g smör
- ca 1 dl vatten

## Instruktioner

Sätt ugnen på 175˚C.

Blanda samman alla torra ingredienser i en bunke.

Mixa ägg, nötter, och bönor till en slät smet.

Kärna ur dadlarna och lägg i en kastrull med ungefär 1 dl vatten och låt koka upp försiktigt under omrörning med en gaffel. Tärna sedan upp smöret och lägg i lite i taget under omrörning tills det blir en karamellfärgad kräm.

Blanda ihop den mixade smeten, grädde tillsammans med de torra ingredienserna. Och vänd sist ned dadelkrämen.

Häll i smeten i en form, och grädda mitt i ugnen i ca 30 minuter, kakan ska kännas fast när man trycker lite försiktigt på den med handen.
