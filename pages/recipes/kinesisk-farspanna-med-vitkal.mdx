# Kinesisk färspanna med vitkål

## Ingredienser

- 500 g nötfärs
- 200 g vitkål
- 1 st gul lök
- 1 st röd chili
- 2 st vitlöksklyftor
- 40 g ingefära, riven
- 3 dl vatten
- 1 msk soja
- salt & peppar
- persilja _(till garnering)_

## Instruktioner

Strimla vitkål, lök och chili. Fräs i stekpannan (eller gjutjärnsgryta) med smör tills det mjuknar, salta och peppra, 
plocka sedan upp det och lägg vid sidan av.

I med mer smör i stekpannan och bryn nötfärsen, salta och peppra.

Pressa i vitlöksklyftorna, häll i ingefäran, vattnet, och sojan i färsen och stek nån minut till.

Vänd ner vitkålen, löken och chilin och stek ett par minuter till. 

Smaka av och tillsätt eventuellt mer salt och peppar, toppa med färsk persilja, servera förslagsvis med ris.
