# Hjärtlig lamm stroganoff

## Ingredienser

- 4 st lammhjärtan
- ca 500 g tomater
- 2 st gula lökar
- 2 dl crème fraiche
- ca 1 dl grädde
- 2 msk soja
- 2-3 msk tomatpuré
- smör
- salt och peppar

## Instruktioner

Skär lammhjärtat i mindre bitar och ställ åt sidan.

Skala och finhacka löken, fräs den mjuk i smör på svag värme i en
gryta _(gärna gjutjärn)_.

Salta och peppra löken när den börjar bli varm.

Medan löken fräser, hacka tomaten.

När löken är färdig, häll av den i en skål och ställ åt sidan.

Lägg sedan i en rejäl klick med smör, och bryn lammhjärtat, salta och
peppra när det har fått färg runtom.

Häll sedan i tomaterna och låt det koka ihop.

När det inte längre är vattnigt, tillsätt löken igen, häll i soja,
crème fraiche och grädde.

Låt puttra ca 15-20 minuter på svag värme, och servera sedan med ris.

_(Även gott med saltgurka som tillbehör!)_
